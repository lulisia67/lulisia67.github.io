<html>
	<head></head>
	<body style="background-image: url('https://www.almanaccocinema.it/wp-content/uploads/2024/09/Anelli-del-potere-Almanacco-Cinema.jpg')"><font color="white">
<h2><font face="verdana" color="dark orange">Libro I: La compagnia dell'anello</h2></font><p><h3><font color="midnight blue" face=""> Di. <abbr title="John Ronald Reuel">J.R.R.</abbr></h3></font><p>

<h4><font face="verdana" color="blue">Capitolo I: Una festa a lungo attesa</h4></font> <p>

<b>Bilbo</b> era estremamente ricco e bizzarro e, da quando sessant'anni prima era sparito di colpo, per ritornare poi inaspettatamente, rappresentava la meraviglia della <b>Contea</b>. Le ricchezze portate dal viaggio erano diventate leggendarie, ed il popolo credeva, benché ormai i vecchi lo neghino, che la collina di <b>Casa Baggins</b> fosse piena di grotte rigurgitanti di tesori. E, come se ciň non bastasse, ad attirare l'attenzione di tutti contribuiva la sua inesauribile, sorprendente vitalità.<hr> Il tempo passava lasciando poche tracce sul signor <b>Baggins</b>: a novant'anni era tale e quale era stato a cinquanta; a novantanove incominciarono a dire che si manteneva bene: sarebbe piů esatto dire che era immutato. Vi erano quelli che scuotevano la testa, borbottando che aveva avuto troppo dalla vita: non sembrava giusto che qualcuno possedesse (palesemente) l'eterna giovinezza ed allo stesso tempo (per fama) ricchezze inestimabili.
ŤSono cose che dovremo scontare, dicevano; non è secondo natura, e ci porterà dei guai!<p>

Ma finora guai non ve ne erano stati, ed essendo il signor <b>Baggins</b> generoso, la gente gli perdonava facilmente le sue stranezze e la sua fortuna. Mantenne i rapporti con i parenti (eccetto naturalmente i <b>Sackville-Baggins</b>) e contava molti devoti ammiratori fra la gente umile e ordinaria. Ma non ebbe amici intimi fi quando alcuni suoi giovani cugini non incominciarono a diventare grandi.
<u>Il maggiore ed il preferito era <b>Frodo Baggins</b>.</u> A novantanove anni <b>Bilbo</b> lo adottò e lo portò con se a <b>Casa Baggins</b>, e tutte le speranze dei <b>Sackville-Baggins</b> sfumarono. Si dà il caso che tanto <b>Bilbo</b> quanto <b>Frodo</b> festeggiassero il compleanno il 22 settembre. 
<i>Sarebbe meglio che tu venissi a stare da me"</i>, disse un giorno <b>Bilbo</b>, <i>"così potremmo festeggiare insieme i nostri compleanni"</i>.
A quell'epoca <b>Frodo</b> era ancora negli enti, come gli </b>Hobbit chiamano gli irresponsabili anni tra l'infanzia e la maggiore età (33).

	</font></body>
</html>